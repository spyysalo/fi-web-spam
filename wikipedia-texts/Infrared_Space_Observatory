Infrared Space Observatory
ISO ( Infrared Space Observatory ) oli Euroopan avaruusjärjestön tähtitieteellinen tutkimussatelliitti , joka tutki avaruuden kohteita infrapunasäteilyn aallonpituuksilla .
Sitä on kustuttu monesti maailman ensimmäiseksi todelliseksi infrapunaobservatorioksi
Maata kiertävällä radalla , sillä sen mittaustulosten tarkkuus oli aivan omaa luokkaansa edeltäjiinsä nähden .
Hankkeeseen osallistuivat myös japanilainen ISAS sekä NASA.
ISO laukaistiin avaruuteen 17. marraskuuta 1995 Ranskan Guayanassa sijaitsevasta Kouroun avaruuskeskuksesta Ariane 4 -kantoraketilla http://iso.esac.esa.int/outreach/bck_grnd/iso_fact.html .
Viitattu 27.7.2014 .
Sen varsinainen rutiinityövaihe päättyi huhtikuussa 1998 .
Satelliitti sammutettiin lopullisesti 16. toukokuuta 1998 .
Toimintansa aikana ISO-satelliitti ehti tutkimaan noin 30 000 taivaan infrapunakohdetta .
Ajatus
Maata kiertävästä infrapunaobservatoriosta syntyi vuonna 1979 Euroopan avaruusjärjestössä .
ISO-satelliittihanke hyväksyttiin ESA:n tieteelliseen ohjelmaan vuonna 1983 .
Satelliitin kehitystyö alkoi vuonna 1986 Ranskan Cannesissa Aerospatialen tehtailla .
Satelliitti laukaistiin hyvin elliptiselle radalle , jossa sen Maata lähin piste oli 1 000 km:n korkeudessa ja etäisin piste 70 500 km:n korkeudessa .
Kiertoaika maapallon ympäri oli noin 24 tuntia , joten satelliitti näytti Maasta katsoen pysyvän likimain paikoillaan .
Radan inklinaatio oli viisi astetta .
Hyvin elliptisen radan ansiosta satelliitti pääsi joka vuorokausi 17 tunnin ajaksi Van Allenin vyöhykkeiden ulkopuolelle , mikä mahdollisti herkkien havaintojen tekemisen .
Mittalaitteita ei voitu käyttää vyöhykkeiden sisäpuolella protoni- ja elektronihiukkasten vuoksi .
Satelliitin rakenne oli sylinterimäinen , ja sen sivulla oli aurinkopaneeli energiansaantia varten .
Rakennelman korkeus oli 5,3 metriä , leveys 3,6 metriä ja syvyys 2,8 metriä .
Satelliitin laukaisumassa oli 2 400 kg .
Satelliittiin kuului neljä mittalaitetta , jotka toimivat sen Ritchey-Chretien-tyyppisen kaukoputken yhteydessä pääpeilin takana .
Kaukoputken pääpeilin halkaisija oli 60 cm .
Kaukoputki oli sijoitettu nestemäisellä heliumilla jäähdytettyyn kammioon mittalaitteiden herkkyyden ja toiminnan tasaamiseksi .
Jäähdytyslämpötila oli 1,7 Kelviniä .
Kaukoputken polttoväli oli 900 cm ja valovoima f/15.
Mittalaitteet :
Infrapunakamera , ISOCAM
Fotopolarimetri , ISOPHOT
Spektrometri , SWS ( the Show-Wave Spectrometer )
Spektrometri , LWS ( the Long-Wave Spectrometer )
ISO-satelliitin tutkimuskohteita olivat taivaan infrapunasäteilyn lähteet .
Tällaisia ovat tähdet ja galaksit .
Lisäksi satelliitti ehti tutkimaan
Aurinkokuntamme planeettoja sekä tähtien syntyalueita maailmankaikkeudessa , kuten Orionin sumua Orionin tähdistössä .
ISO:n mittaustuloksista saatiin uutta tietoa tähtien syntyalueista , jotka ovat aikaisemmin olleet mittalaitteiden ulottumattomissa tähtien pölypilvien peitossa .
