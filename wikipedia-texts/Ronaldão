Ronaldão
Ronaldo Rodrigues de Jesus , pelaajanimeltään Ronaldão ( s. 19. kesäkuuta 1965 , São Paulo , Brasilia ) on brasilialainen jalkapalloilija .
Ronaldão pelasi uransa alkuaikoina nimellä " Ronaldo " , mutta kun Brasilian jalkapallomaajoukkueeseen tuli Ronaldo , alettiin Ronaldo Rodrigues de Jesusta kutsua Ronaldãoksi ( " iso Ronaldo " ) sekaantumisen välttämiseksi .
Ronaldão oli keskuspuolustaja .
Ronaldão edusti urallaan vain brasilialaisia seuroja lukuun ottamatta kautta 1994–1995 jolloin hän pelasi Japanissa Shimizu S-Pulsen joukkueessa .
Ronaldão aloitti uransa vuonna 1986 São Paulo Futebol Clubessa ja lopetti vuonna 2002 Ponte Pretassa .
Brasilian maajoukkueessa
Ronaldão pelasi 14 kertaa ja voitti maailmanmestaruuden vuoden 1994 MM-kisoissa pelaamatta kuitenkaan yhtään ottelua lopputurnauksessa .
