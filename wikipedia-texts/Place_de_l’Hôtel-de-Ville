Place de l’Hôtel-de-Ville
Place de l’Hôtel-de-Ville ( virallisesti Place de l’Hôtel-de-Ville
– Esplanade de la Libération ) on aukio Pariisin keskustassa Pariisin kaupungintalon eli Hôtel-de-Villen edustalla Seinen pohjoisrannalla , 4. arrondissementin alueella .
Aukiolla järjestetään monenlaisia tapahtumia ja näyttelyitä .
Aukion alkuperäinen nimi on " Place de Grève " , mutta usein siitä on käytetty lyhyesti nimeä " La Grève " .
Nimi johtuu ranskan kielen hiekkarantaa tai hiekkasärkkää tarkoittavasta sanasta " grève " , sillä aukio oli alkujaan rakennettu joen varressa olleen hiekkarannan paikalle .
Vuonna 1803 aukio sai sen laidalla olevan kaupungintalon mukaan nimen nimen " Place de l'Hôtel de ville " .
Aukion viralliseksi nimeksi muutettiin vuonna 2013 Pariisin pormestari Bertrand Delanoën aloitteesta " Place de l’Hôtel-de-Ville
– Esplanade de la Libération " .
Nimen jälkimmäinen osa ” Vapautuksen Esplanadi ” viittaa vuoden 1944 Pariisin vapautukseen .
Kenraali Charles de Gaulle piti välittömästi vapautuksen jälkeen 25. elokuuta 1944 kaupungintalon parvekkeella kuuluisan puheen pariisilaisille.Paris: la place de l'Hôtel de Ville devient l' Esplanade de la Libération L’Express 22.4.2013 .
Viitattu 22.5.2016 .
Aukio oli aikoinaan Pariisin tärkein teloituspaikka , jossa järjestettiin hirttäjäisiä ja roviolla polttamisia .
Täällä teloitettiin muun muassa vuonna 1610 Ranskan kuningas Henrik IV:n murhannut François Ravaillac , joka revittiin hevosilla neljään osaan .
"
Kaupunkikirjat : Pariisi " ( suom. Ilkka Rekiaro ) , s. 102 .
Kuudes , uudistettu painos .
WSOY , Helsinki 2009 .
Alkuteos " Travel Guides Paris " , julkaistu ensimmäisen kerran Isossa-Britanniassa 1993 , Dorling Kindersley Ltd , Lontoo .
Ensimmäinen raatihuone rakennettiin aukion laidalle Étienne Marcelin aikana vuonna 1357 .
Nykyinen kaupungintalo on vuosina 1873–1892 rakennettu kopio 1500-luvulla rakennetusta edellisestä kaupungintalosta , joka tuhoutui tulipalossa Pariisin kommuunin kukistamisen yhteydessä vuonna 1871 .
Aukio muutettiin kokonaan jalankulkualueeksi vuonna 1982.L' Hôtel de Ville de Paris Paris1900 .
Viitattu 22.5.2016 .
Aukio toimi kauan myös työttömien vakinaisena kokoontumispaikkana , josta varsinkin tilapäisiin töihin tekijöitä etsivät saattoivat sellaisia helposti löytää .
1800-luvulla paikalle kokoontuivat usein myös lakkoon ryhtyneet työläiset .
Tämä johti siihen , että paikan nimenä käytetty ranskan kielen sana " grève " merkitsee nykyisin myös lakkoa .
