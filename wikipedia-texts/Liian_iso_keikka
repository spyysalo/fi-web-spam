Liian iso keikka
Liian iso keikka on vuonna 1986 ensi-iltansa saanut Ere Kokkosen ja Spede Pasasen elokuva .
Elokuva kertoo rikollispomo Nigolai Savtsenkosta ( Ville-Veikko Salminen ) joka yhdessä sisarensa Mandin ( Hannele Lauri ) ja kahden apurinsa Hikan ( Vesa-Matti Loiri ) ja Peten ( Aake Kalliala ) kanssa tekee rikoksia tilaustyönä .
Huolimatta siitä , että Savtsenko kumppaneineen tekee yleensä rötöksensä ihmisten keskellä ja kirkkaassa päivänvalossa , heitä jäljittävillä komisario Koistisella ( Pentti Siimes ) ja etsivä Raitakarilla ( Ritva Valkama ) tuntuu olevan suuria vaikeuksia saada kopla kiinni .
" Liian iso keikka " sai ensi-iltavuonnaan 1986 yli 120 000 teatterikatsojaa ja nousi vuoden neljänneksi katsotuimmaksi kotimaiseksi elokuvaksi .
Paremmin myivät vain Kokkosen " Uuno Turhapuro muuttaa maalle " ja " Pikkupojat " sekä Mikko Niskasen " Elämän vonkamies " .
Liian iso keikka , Elokuvauutiset 25.10.2008 .
Viitattu 2.9.2016 .
Ensi-iltakriitikot pitivät elokuvaa vähemmän huonona kuin useimpia Spede-tuotannon halpiselokuvia. , lehdistöarviot .
Myös Elokuvauutisten 2008 nimettömäksi jäävä arvostelija pitää " Liian isoa keikkaa " erittäin viihdyttävänä ja huvittavana komediana , joka on hänen mukaansa tehty muita sen ajan Spede-elokuvia huolellisemmin .
" Video-oppaassa " vuodelta 1994 Roope Lehtinen kutsui elokuvaa tyypillisen halvaksi Spede-moskaksi ja antoi elokuvalle tähtien sijasta pommin , mikä vastaa sanallista arviota ” täysin epäonnistunut tekele ” .
" Liian iso keikka " on julkaistu dvd:nä osana " Spede-tuotannon parhaat 5 " -kokoelmaa .
