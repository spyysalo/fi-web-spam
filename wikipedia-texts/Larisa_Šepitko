Larisa Šepitko
Larisa Jefimovna Šepitko ( , 6. tammikuuta 1938 Artjomovsk ( nykyinen Bah’mut ) , Donetskin alue – 2. heinäkuuta 1979 Kalininin alue ) oli neuvostoliittolainen elokuvaohjaaja .
Larisa Šepitko valmistui vuonna 1963 Neuvostoliiton elokuvainstituutin VGIK:n ohjaajalinjalta .
Hänen diplomityönsä oli Tšingiz Aitmatovin pienoisromaaniin ” Kamelin silmä ” perustuva elokuva " Znoi " ( ” Helle ” , 1963 ) .
Suuri menestys oli entisestä naislentäjästä kertova " Krylja " ( ” Siivet ” , 1966 ) .
Šepitkon päätyönä pidetään toiseen maailmansotaan sijoittuvaa runollista ja pateettista elokuvaa
” Nousu ” ( " Voshoždenije " , 1976 ) , joka pohjautuu Vasil Bykaun ( Bykov ) pienoisromaaniin " Sotnikov " .
Šepitko kuoli auto-onnettomuudessa Valentin Rasputinin teokseen perustuvan ” Jäähyväiset Matjoralle ” ( " Proštšanije " ) -elokuvan kuvausten aikana .
Sen viimeisteli hänen aviomiehensä Elem Klimov .
Ohjaaja sai Neuvostoliiton valtionpalkinnon kuolemansa jälkeen vuonna 1979 .
