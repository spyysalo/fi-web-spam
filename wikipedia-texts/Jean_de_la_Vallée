Jean de la Vallée
Jean de la Vallée ( 1620 Ranska – 9. maaliskuuta 1696 Tukholma ) oli ranskalaissyntyinen arkkitehti , joka eli ja työskenteli Ruotsissa .
Hän oli vuodesta 1654 asti aviossa Anna Maria Böösin kanssa .
Ruotsalaisen aatelismiehen tapettua de la Valléen isän Simon de la Valléen jatkoi tämä isältään kesken jääneen Ruotsin ritarihuoneen eli Riddarhusetin suunnittelua .
Rakennus valmistui lopulta vuonna 1660 .
Ennen tätä de la
Vallée oli ehtinyt suunnitella kaksi suurta kirkkoa Tukholman keskustaan , Katariinan kirkon vuonna 1656 ja Hedvig Eleonoran kirkon vuonna 1658 .
De la
Vallée toimi myös monen aatelismiehen palveluksessa .
Tukholmaan hän suunnitteli Axel Oxenstiernalle pienen palatsin ja Magnus Gabriel De la Gardielle Karlbergin linnan uudistustyöt .
Muita hänen huomattavia töitään ovat Skoklosterin linna , Mariedalin linna , Bonden palatsi sekä Wrangelin palatsi .
Molemmat palatsit sijaitsevat Riddarholmenilla , Tukholman vanhassakaupungissa .
Vuonna 1680 de la Valléelle ylennettiin Tukholman kaupunginarkkitehdiksi , ja vuonna 1691 hän sai kuninkaallisen arkkitehdin arvonimen .
Hänet aateloitiin vuonna 1692 .
