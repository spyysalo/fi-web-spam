Lothar de Maizière
Lothar de Maizière ( s. 2. maaliskuuta 1940 ) on saksalainen konservatiivinen poliitikko , joka oli Saksan demokraattisen tasavallan viimeinen pääministeri ja ainoa vapailla vaaleilla valittu pääministeri .
Itä-Saksan ensimmäiset vapaat parlamenttivaalit järjestettiin 18. maaliskuuta 1990 ja niiden selväksi voittajiksi nousi kristillisdemokraattien johtama konservatiiviliittouma .
DDR:n kansankamari valitsi Lothar de Maizièren pääministeriksi 12. huhtikuuta 1990 .
Lothar de Maizièren pääministeriys päättyi 3. lokakuuta 1990 Saksan jälleenyhdistyessä .
Lothar de Maizièren suku oli hugenotteja , jotka pakenivat Ranskasta vainojen takia Preussiin 1600-luvulla .
Saksan sisäministeri Thomas de Maizière on hänen serkkunsa .
