ISO
International Organization for Standardization eli ISO on kansainvälinen standardisoimisjärjestö .
Se käyttää myös ranskaksi nimeä Organisation Internationale de Normalisation ( OIN ) .
ISO on perustettu helmikuussa 1947 ja se tuottaa kansainvälisiä standardeja .
ISO ei ole minkään hallituksen alainen , mutta standardiensa välityksellä sillä on merkittävä vaikutusvalta .
ISOn jäseniä ovat kansalliset standardisoimisjärjestöt , yksi kustakin maasta .
Suomea järjestössä edustaa Suomen Standardisoimisliitto SFS .
ISOn standardit ovat suosituksia .
ISOn dokumentteja ei jaeta vapaasti , mutta luonnosdokumentit ovat yleensä vapaasti saatavilla sähköisessä muodossa .
1990-luvulla ISO sai maineen hitaana ja byrokraattisena järjestönä , joka ei kuuntele kuluttajien ja käyttäjien mielipidettä .
Tämän jälkeen järjestössä on pyritty korjaamaan havaittuja epäkohtia ja nopeuttamaan standardisointiprosessia .
Koska ISOn määrittelemiä standardeja on otettu laajasti käyttöön , joissain tuotteissa niihin viitataan jopa nimellä .
Tällainen on esimerkiksi CD-ROM -levyjen tiedostojärjestelmän standardi ISO 9660 , jonka perusteella tiedostojärjestelmän sisältäviä tiedostoja on alettu nimittää " ISO-imageiksi " .
Toinen esimerkki on filmin valoherkkyys , jossa käytetään ISO-standardia , jonka mukaan kameroiden filmiä myydään " ISO-numerolla " .
Tietotekniikka-alan standardisointi tehdään yhteistyössä IEC-standardisointiorganisaation kanssa .
Yhteistä työryhmää kutsutaan nimellä JTC1 " ( Joint Technical Committee ) . "
