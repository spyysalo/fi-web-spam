Tomás de Berlanga
Tomás de Berlanga ( 1486 Berlanga de Duero , Espanja – 8. elokuuta 1551 Berlanga de Duero , Espanja ) oli espanjalainen kirkonmies , joka toimi Panamán arkkihiippakunnan piispana 1534–1537 .
Hän löysi vuonna 1535 Galápagossaaret ajauduttuaan niille vahingossa .
Tomás de Berlanga syntyi Berlanga de Duerossa vuonna 1486 .
Hänet vihittiin maaliskuussa 1508 dominikaanipapiksi San Estebanin luostarissa .
Hänet valittiin samalla Hispaniolan saarelle dominikaaniluostarin prioriksi .
Tomás de Berlanga valittiin helmikuussa 1534 Panamán piispaksi , ja hän aloitti tehtävässä heinäkuussa .
Hänen johdettavanaan oli laaja arkkihiippakunta .
Francisco Pizarro oli vain muutamaa vuotta aikaisemmin löytänyt Perun .
Kuningas Kaarle I määräsi vuonna 1534 Tomás de Berlangan lähtemään Peruun tutkimaan alueen maantieteellisistä ja kansatieteellisistä erityispiirteistä .
Samalla hänen tarkoituksenaan oli sovittaa Pizarron ja Diego de Almagron välistä kiistaa aluejaoista .
Tomás de Berlanga lähti 23. helmikuuta 1535 Panamasta , mutta voimakas merivirta kuljetti hänet perun sijaan Galápagossaarille .
Vaikka Galápagossaarilla oli saattanut vierailla inkoja ,
Tomás de Berlanga oli todistetusti ensimmäinen saarilla käynyt ihminen .
Hän saapui sinne 10. maaliskuuta 1535 .
Hänen johtamansa ertkikunta kävi maissa etsimässä vettä .
Tomás de Berlanga piti saaria rumana ja autiona paikkana , mutta hän reportoi silti monien eläinten populaatioista .
Tomás de Berlanga erosi vuonna 1537 Panamán piispan virasta .
Hän palasi sen jälkeen Espanjaan ja kuoli kotikaupungissaan vuonna 1551 .
