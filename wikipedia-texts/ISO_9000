ISO 9000
ISO 9000 on kansainvälinen standardisarja organisaatioiden toiminnan johtamista laadunhallinnan ja laadunvarmistuksen kannalta .
Organisaatioiden tuotteiden ( tavaroiden tai palvelujen ) laatua standardeissa ei suoranaisesti tarkastella .
ISO 9000 -standardisarja on yksi monista organisaatioiden johtamisen erityisaiheita ( disciplines ) koskeva standardi .
ISO 9000 -standardien käyttö on organisaatioille vapaaehtoista , ja niitä voidaan soveltaa kaiken kokoisissa ja kaiken tyyppisissä organisaatioissa .
Standardisarjaa ylläpitää ISOn ( International Organization for Standardization ) standardisointikomitea ISO TC 176 ( Quality management and quality assurance ) .
ISO 9000 -standardeja käytetään nykyisin laaja-alaisesti erityyppisissä organisaatioissa ympäri maailmaa .
Standardin ISO 9000 mukaan jonkin kohteen , esimerkiksi tuotteen , laatu ( quality ) tarkoittaa sitä , missä määrin tuon kohteen ominaisuudet täyttävät kaikkien siihen liittyvien sidosryhmien vaatimukset .
Suomenkielen sana vaatimukset antaa helposti suppean käsityksen asiasta , sillä standardikielessä vaatimukset ( requirements ) tarkoittavat tarpeita ja odotuksia .
Laadunhallinnan ( quality management , QM ) tarkoituksena on , että organisaation johtamistoiminnalla vaikutetaan ( effectiveness ) laadun syntymiseen tehokkaasti ( efficiency ) .
Siten laadunhallinta on koordinoituja toimenpiteitä organisaation suuntaamiseksi ja ohjaamiseksi täyttämään kaikkien sidosryhmien tarpeet ja odotukset .
Käytännössä laadunhallinta on laadukasta johtamisen tai johtamisen laatua .
Monesti laadunhallinnan sijasta on käytetty virheellisiä ilmaisuja , kuten laadunvalvontaa tai laatujohtamista .
Laatua ei voi johtaa suoraan , koska se on abstraktio ; sen hallinta tapahtuu organisaation ja sen toiminnan johtamisen kautta , toisin sanoen kaikki laadunhallinnan toimenpiteet ovat integroituneena organisaation johtamistoimintoihin .
Laadunhallinta on organisaation sisäinen toimintakäsite .
Laadunvarmistus ( quality assurance , QA ) on toimenpiteitä , joilla suuntaudutaan organisaatiosta ulospäin luottamuksen ( confidence ) synnyttämiseksi ja vahvistamiseksi organisaation sidosryhmien ( asiakkaiden ) joukossa , että organisaatio pystyy täyttämään sovitut tuotevaatimukset .
Laadunvarmistus on laadunhallinnan osa-alue .
ISO 9000 -standardiperheen keskeisimmät standardit ovat :
ISO 9000 -sarjaan kuuluu myös suuri määrä muitakin standardeja , jotka on numeroitu joko ISO 9000- tai ISO 10000-sarjaan .
Käytännön neuvoja standardin ISO 9001 hyödyntämisestä pk-yrityksissä saa SFS-käsikirjasta 807:2017 “ Standardi ISO 9001:2015 pk-yrityksen näkökulmasta ” .
ISO 9000 -standardeissa puhutaan laadunhallintajärjestelmistä .
Se ei kuitenkaan tarkoita , että organisaatiossa pitäisi rakentaa erityinen laadunhallintajärjestelmä , vaan tarkoituksena on , että standardien esittämät laadunhallinnan ja laadunvarmistuksen näkökohdat toteutetaan järjestelmällisesti organisaation liiketoimintajärjestelmässä ja sen johtamisessa .
Erityisesti standardia ISO 9001 ei voi ymmärtää minkään johtamisjärjestelmän perustana , vaan nimenomaan yleisten vaatimusnäkökohtien määrittelynä organisaation johtamiselle laadunhallinnan kannalta .
Auditointi liittyy läheisesti laadunhallintastandardien käyttöön .
Auditoinneilla selvitetään , miten organisaation laadunhallinta tai laadunvarmistus täyttävät tietyt kriteerit .
Auditointia voi toteuttaa myös organisaatio itse ( sisäinen auditointi ) tai organisaation sidosryhmä , erityisesti asiakas tai niin sanottu kolmas osapuoli .
Organisaatio voidaan myös sertifioida ISO 9001:n vaatimusten täyttyessä auditoinnissa .
Niin sanottu kolmannen osapuolen sertifiointi on ISOn standardisointitoiminnasta erillistä , kaupallista toimintaa .
Kansainvälinen standardisointikomitea ISO TC 176 perustettiin 1979 ja se varsinaisesti aloitti toimintansa seuraavana vuonna .
Ennen ISO 9000 -standardeja ei ollut olemassa yhtenäisiä kansainvälisiä standardeja organisaatioiden laatutoimintaa varten , vaikka organisaatioissa oli omaksuttu jo kymmenien vuosien aikana hyvinkin vakiintuneita erityisesti ns. laatugurujen , esimerkiksi Juranin , Demingin ja Ishikawan , luomia periaatteita ja käytäntöjä .
ISO 9000 -standardien varsinaisina esikuvina olivat NATOn AQAP-standardit ( jonka perusteella brittiläiset olivat jo tehneet oman kansallisen BS 5750 -standardin ) ja kanadalaiset atomivoimalastandardit CSA Z299.
Komiteassa ISO TC 176 on kolme alakomiteaa : SC 1 ( Käsitteet ja terminologia ) , SC 2 ( Laadunhallintajärjestelmät ) ja SC 3 ( Tukiteknologiat ) .
