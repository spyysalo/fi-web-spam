Anyika Onuora
Nwanyika Jenete C. " Anyika " Onuora ( s. 28. lokakuuta 1984 Liverpool , Merseyside , Englanti ) on brittiläinen yleisurheilija , joka kilpailee pikajuoksussa sekä 4 × 400 metrin viestijuoksussa .
Onuoran ensimmäiset suuret kilpailut olivat yleisurheilun alle 20-vuotiaiden Euroopan-mestaruuskilpailut 2003 , jossa hän sijoittui naisten 4 × 400 metrin viestijuoksussa viidenneksi .
Ensimmäisen arvokisamitalinsa
Onuora saavutti Kansainyhteisön kisoista 2006 4 x 400 metrin viestijuoksusta , joka oli hopea ja tuli Iso-Britannian joukkueesta .
Viisi kuukautta myöhemmin Onuora osallistui yleisurheilun euroopanmestaruuskilpailuihin 2006 , kilpaili naisten 4 × 400 metrin viestijuoksussa Iso-Britannian joukkueessa ja saavutti hopeaa .
Yleisurheilun maailmancupissa 2006 Onuora edusti Euroopan joukkuetta , joka sijoittui 4 × 100 m viestissä kahdeksanneksi ja jätti taakseen vain hylätyn Yhdysvaltain joukkueen .
Hänet valittiin edustamaan Iso-Britanniaa kesäolympialaisissa 2008 naisten 4 × 400 metrin viestijuoksussa , mutta ei kuitenkaan kilpaillut joukkueessa .
Yleisurheilun maailmanmestaruuskilpailuissa 2015 Onuora edusti Iso-Britanniaa 4 × 400 metrin viestijuoksussa , ja saavutti pronssia .
Kilpailuissa hän juoksi 25. elokuuta 2015 oman 400 metrin ennätyksensä 50,87 sekuntia .
Yleisurheilun euroopanmestaruuskilpailuissa 2016 Onuora ja Iso-Britannian joukkue voittivat kultaa naisten 4 × 400 metrin viestijuoksussa .
Kuukautta myöhemmin kesäolympialaisissa 2016 hän edusti Iso-Britanniaa 4 × 400 metrin viestijuoksussa ja saavutti pronssia .
Onuora syntyi nigerialaisille vanhemmille .
Hänen sisaruksiaan ovat entinen jalkapalloilija Iffy Onuora sekä Emy Onuora .
Lokakuussa 2015 Anyika Onuora sairastui vakavasti malariaan käytyään hänen isänsä kotikylässä Nigeriassa .
Hän kuitenkin ehti toipua taudista ennen Rio de Janeiron kesäolympialaisia 2016 .
Onuora on 178 senttimetriä pitkä ja painaa 76 kilogrammaa .
