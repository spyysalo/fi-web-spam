Rationalist International
Rationalist International on järjestö , joka puolustaa rationalismin aatteellisia kantoja .
Rationalismin kannattajat määrittelevät kantansa asenteeksi , joka hyväksyy järjen ensisijaisuuden sekä pyrkii luomaan filosofian ja etiikan järjestelmän , joka on kokemusperäisesti todennettavissa sekä riippumaton sattumanvaraisista auktoriteeteista ja ennakkoluuloista .
Rationalistit puolustavat järkiperäistä lähestymistapaa inhimillisiin ongelmiin , ehdottavat järkiperäisiä vaihtoehtoja uskonnollisten dogmien tilalle , puolustavat ajatuksenvapautta ja kansalaisoikeuksia ja toimivat politiikan , yhteiskunnan ja kasvatuksen sekularisoimisen puolesta ( ks. sekulaarihumanismi ) .
Rationalistit vastustavat taikauskoa , pyrkivät edistämään avointa ja oikeudenmukaista yhteiskuntaa , tukevat tieteellistä menetelmää sekä ottavat huomioon myös tunteiden ja mielikuvituksen tärkeyden .
Rationalist International perustettiin joulukuussa 1995 ensimmäisen kansainvälisen rationalistikonferenssin aikana New Delhissä 28 maasta kotoisin olevien edustajien voimin .
Sanal Edamarukusta , silloisesta Intian rationalistiyhdistyksen pääsihteeristä tuli uuden kansainvälisen järjestön ensimmäinen puheenjohtaja .
Tammikuussa 2000 Rationalist International järjesti toisen kansainvälisen konferenssin Trivandrumissa Keralassa .
Paul Kurtz ( Center for Inquiryn perustaja , Yhdysvallat ) sai kokouksen aikana ensimmäisen kansainvälisen rationalistipalkinnon .
Kolmas kansainvälinen rationalistikonferenssi pidettiin New Delhissä vuonna 2002 .
Jim Herrick ( Rationalist Press Associationin johtaja , Iso-Britannia ) sai toisen kansainvälisen rationalistipalkinnon .
Rationalist Internationalin kunniajäseniin kuuluvat : tri Pieter Admiraal ( Alankomaat ) , professori Mike Archer ( Australia ) , Katsuaki Asai ( Japani ) , edesmennyt sir Hermann Bondi ( Iso-Britannia ) , professori Colin Blakemore ( Iso-Britannia ) , edesmennyt professori Vern Bullough ( Yhdysvallat ) , tri Bill Cooke ( Uusi-Seelanti ) , tri Helena Cronin ( Iso-Britannia ) , professori Richard Dawkins ( Iso-Britannia ) , Joseph Edamaraku ( Intia ) , Jan Loeb Eisler ( Yhdysvallat ) , professori Antony Flew ( Iso-Britannia ) , Tom Flynn ( USA ) , Jim Herrick ( Iso-Britannia ) , Christopher Hitchens ( USA ) , Ellen Johnson ( USA ) , professori Paul Kurtz ( Yhdysvallat ) , Lavanam ( Intia ) , tri Richard Leakey ( Kenia ) , Iain Middleton ( Uusi-Seelanti ) , tri Henry Morgentaler ( Canada ) , tri Taslima Nasrin ( Bangladesh ) , Steinar Nilsen ( Norja ) , professori Jean-Claude Pecker ( Ranska ) , James Randi ( Yhdysvallat ) , professori Ajoy Roy ( Bangladesh ) , tri Younus Shaikh ( Pakistan ) , edesmennyt tri G. N. Jyoti Shankar ( Yhdysvallat ) , Barbara Smoker ( Iso-Britannia ) , Richard Stallman ( Yhdysvallat ) , professori Rob Tielman ( Alankomaat ) ,
David Tribe ( Australia ) , K. Veeramani ( Intia ) , Bary Williams ( Australia ) , professori Richard Wiseman ( Iso-Britannia ) sekä professori Lewis Wolpert ( Iso-Britannia ) .
Rationalist Internationalin internet-pohjaisilla uutiskirjeillä on laaja levikki ympäri maailman .
Tiedotteet ovat saatavilla englanniksi , suomeksi , ranskaksi , saksaksi ja espanjaksi .
