Volmari Iso-Hollo
Volmari Fritijof Iso-Hollo ( alk. Hollo , 5. tammikuuta 1907 Ylöjärvi – 23. kesäkuuta 1969 Heinola ) oli suomalainen yleisurheilija ja kaksinkertainen 3 000 metrin estejuoksun olympiavoittaja , ja viimeisiä ” Lentäviä suomalaisia ” .
Iso-Hollon seurat olivat Keravan Veikot , Helsingin Toverit , Keravan Urheilijat ja Helsingin Kisa-Veikot
Nuorena Iso-Hollo harrasti hiihtoa , voimistelua ja nyrkkeilyä .
Juoksun pariin hän siirtyi armeijassa .
Hän juoksi menestyksekkäästi kaikkia matkoja 400 metrin ja maratonin väliltä .
Ensimmäiset kansainväliset voittonsa
Volmari Iso-Hollo saavutti 3 000 ja 5 000 metrin juoksussa Moskovan työläisspartakiadeissa vuonna 1928 .
Ensimmäisen olympiakisojen kultamitalinsa Iso-Hollo voitti 1932 Los Angelesissa 3 000 metrin estejuoksussa .
Hän mahdollisesti juoksi tuolloin maailmanennätykseen oikeuttavan ajan , mutta kisatoimitsijat sekosivat kierrosten laskussa , kun virallinen kierrosten laskija oli keskittynyt seuraamaan kymmenottelun seiväshyppyä ja unohti soittaa kelloa viimeiselle kierrokselle lähteneelle Iso-Hollolle .
Lopulta Iso-Hollon juoksemaksi matkaksi tuli 3 460 metriä .
Los Angelesin kisoista
Iso-Hollo otti myös hopeaa 10 000 metrin kilpailusta .
Vuonna 1933 Lahdessa Iso-Hollo juoksi 3 000 metrin esteiden maailmanennätyksen ajallaan 9.09,4 .
1936 kisoihin Iso-Hollo lähti suurena ennakkosuosikkina .
Odotusten mukaisesti Berliinissä hän uusikin olympiavoittonsa parantaen maailmanennätyksen aikaan 9.03,8 .
Koko kärkikolmikko juoksi alle vanhan maailmanennätyksen .
Iso-Hollo oli vuoteen 2012 saakka ainoa kaksinkertainen olympiavoittaja 3 000 metrin estejuoksussa ja Iso-Hollon jälkeen suomalainen ei voittanut estejuoksua arvokisoissa 70 vuoteen ( Jukka Keskisalo voitti EM-kultaa 2006 ) .
Iso-Hollo voitti Berliinissä myös pronssia 10 000 metrillä .
Olympialaisten jälkeen Iso-Hollo kärsi reumatismista , mutta jatkoi kilpailua vuoteen 1945 saakka .
Suomen mestaruuksia ” Vommalle ” kertyi uransa aikana yhteensä kuusi ( 5 000 metrillä 1933 , 3 000 metrin esteissä 1936 , maastojuoksussa 1932 ja 1936 sekä maastojuoksun joukkuekisassa 1930 ja 1933 ) .
Volmari Iso-Hollo kuoli vuonna 1969 62 vuoden ikäisenä .
Keravalla järjestetään vuosittain yleisurheilukilpailut Volmari Iso-Hollon muistoksi .
Lisäksi kaupunki on muistanut juoksijasuuruutta patsaalla .
