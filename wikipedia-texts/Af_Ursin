Af Ursin
Af Ursin on suomalainen aatelissuku .
Suku on lähtöisin Jääsken pitäjän Karhulan talosta , jossa se voidaan jäljittää 1600-luvun alkuun asti .
Ensimmäiset kyseisestä talosta opin tielle lähteneet johtivat talon nimestä itselleen ruotsinkielisen nimen Björn , myöhemmät latinankielisen nimen Ursinus ( lat. " ursus " = karhu ) .
Iitin kirkkoherran Jakob Johan Ursinuksen poika Nils Abraham lyhensi opiskeluaikanaan nimensä muotoon Ursin .
Kohottuaan Helsingin yliopiston rehtoriksi hänet aateloitiin vuonna 1845 nimellä af Ursin .
Suku introdusoitiin Suomen ritarihuoneelle seuraavana vuonna aatelissukuna numero 211.
