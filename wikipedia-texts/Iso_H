Iso H
Iso H ( oik. Carl Henrik Rosenberg , s. 11. tammikuuta 1979 Helsinki ) on Helsingin Herttoniemestä kotoisin oleva rap-artisti , tuottaja , äänittäjä , miksaaja ja masteroija , joka tunnetaan Fintelligens-yhtyeen toisena jäsenenä , sekä yhtenä Rähinä Records Oy:n perustajista .
Iso H:n musiikillinen lahjakkuus osoittautui jo varhain sellotunneilla , mutta jousisoitin ei jäänyt hänen pysyväksi instrumentikseen .
Iso H kiinnostui hiphop-kulttuurista 11-vuotiaana kuultuaan isosiskonsa levyhyllystä löytämänsä De La Soulin maxisinglen " Me Myself And I " .
Vuonna 1994 Iso H aloitti sävellystaitojen hiomisen tekemällä biittejä FastTracker 2 -ohjelmalla .
Iso H riimitteli ensimmäisen kerran julkisesti jo vuonna 1996 openmicissä edesmenneellä Fat Mama -klubilla .
Hän liittyi myös rasisminvastaiseen musikaaliin nimeltä Colorblind .
Iso H tapasi musikaalin parissa tulevan pitkäaikaisen yhteistyökumppaninsa Elastisen .
Kesällä 1997 Ranskaan tekemällään matkalla parivaljakko päätti perustaa Fintelligensin .
Vuonna 1998 ilmestyi Fintelligensin omakustanne " Vapaatyyli / Finvasion " , joka teki Fintelligensistä tunnetun hiphop-piireissä .
Fintelligens solmi levytyssopimuksen Sony Musicin kanssa ja vuonna 1999 kuultiin ensimmäinen maanlaajuisesti julkaistu single " Voittamaton " .
Kappaleen tuotannosta vastasi Iso H. " Voittamaton " myi kultaa .
Seuraavaksi julkaistiin single " Kellareiden kasvatit " , jonka tausta oli sekin Iso H:n käsialaa .
Vuoden 2000 syksyllä julkaistiin esikoislevy " Renesanssi " , joka nousi suoraan myyntilistojen kärkeen ja myi kultaa .
Seuraavana vuonna Fintelligens julkaisi albumin " Tän tahtiin " .
Siltä julkaistiin muun muassa singlet " Pää pystyyn " ja " Heruuks " .
Tämäkin albumi ylitti kultalevyyn oikeuttavan rajan .
Vuonna 2002 julkaistiin Fintelligensin kolmas albumi " Kokemusten summa " ja seuraavana vuonna ilmestyi kokoelmalevy " Nää vuodet 1997-2003 " , jotka myivät molemmat kultaa .
Heinäkuussa 2007 Iso H julkaisi soolodebyyttinsä " Lähelle on pitkä matka " , jonka tekemisen hän aloitti jo vuonna 2002 .
Albumi nousi ilmestyessään Suomen virallisen listan sijalle kuusi .
Siltä on toistaiseksi julkaistu yksi single , " 24H" .
Fintelligens teki paluun keikkalavoille kesällä 2008 .
Samalla julkaistiin single " Hoida homma " .
Fintelligensin neljäs studioalbumi " Lisää " julkaistiin syksyllä 2008 .
Vuosi 2009 kului yhtyeen osalta keikkaillessa ja uutta albumia tehdessä .
Vuoden 2009 lopulla ensisoittonsa sai uusi single " Mikä boogie " , joka sittemmin on myynyt kultaa .
Helmikuussa 2010 julkaistulla " Mun tie tai maantie " -albumilla kuultiin muun muassa amerikkalaista hip hop -tuottajalegendaa Pete Rockia , joka tuotti albumille kappaleen " Kaiku " .
Albumilla vieraili niin ikään amerikkalainen rap-artisti Sean Price .
Fintelligensin kuudes ja toistaiseksi viimeinen albumi " Täytyy tuntuu " julkaistiin kesäkuussa 2011 .
Kyseiseltä albumilta löytyy myös vuoden 2011 kesäkumibiisi " Etkot , juhlat , jatkot " , jolla vierailee Cheek .
Fintelligens keikkaili vuoden 2012 loppuun ja jäi sen jälkeen tauolle .
Iso H julkaisee toisen sooloalbuminsa vuonna 2014 .
Iso H:n tuotantoon kuuluu Fintelligens-albumien ja oman soololevyn lisäksi vierailuja useiden muiden artistien levyillä .
Iso H vastaa Rähinä Records Oy:n studiotoiminnasta ja on tuottanut , äänittänyt , miksannut ja masteroinut lukemattomia yhtiön artistien levyjä ja kappaleita , mm. Elastista , Cheekiä , Brädiä , Redramaa , Kapasiteettiyksikköä ja Uniikkia .
Iso H on ääninäytellyt kolmen animaatioelokuvan suomenkielisissä versioissa .
Ensimmäinen oli " Space Chimps " ( 2008 , toinen " Rio " ( 2011 ) ja kolmas " Rio 2 ( 2014 ) .
Iso H oli yksi Nelosella syksyllä 2012 esitetyn AnkkaRäp-televisio-ohjelman valmentajista .
Vuonna 2014 Iso H toimi neuvonantajana ja vierailevana panelistina MTV3:n Tähdet Tähdet -viihdeohjelmassa .
Kesäkuussa 2005 Helsingin käräjäoikeus tuomitsi Iso H:n 197 vuorokauden eli kuuden ja puolen kuukauden ehdottomaan vankeusrangaistukseen asevelvollisuudesta kieltäytymisestä .
Hän suoritti rangaistuksensa maaliskuusta lokakuuhun 2006 Helsingin työsiirtolassa .
Iso H on kertonut olevansa poliittiselta katsomukseltaan anarkisti :
” Vaikka anarkismi-sanalla on hirveän huono maine , tunnustaudun anarkistiksi .
Sana on lähtöisin Kreikasta ja se tarkoittaa ’ilman johtajia ’ . ”
Iso H:lla on kaksi tytärtä .
Hänestä ja kuudesta muusta suomalaisesta hip-hopparista ilmestyi lokakuussa 2018 Mikko Aaltosen kirjoittama " 7 veljestä – 20 vuotta Rähinää " -niminen , Otavan kustantama kirja .
Kirjassa Iso H paljastaa myyneensä huumeita aloitellessan uraansa .
Nykyään hän ei käytä enää mitään päihteitä .
