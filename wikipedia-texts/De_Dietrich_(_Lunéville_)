De Dietrich ( Lunéville )
De Dietrich oli vuosina 1897–1905 valmistettu ranskalainen automerkki .
De Dietrich -automerkin juuret juontavat Saksan ja Ranskan rajamaiden kiistanalaisella Elsass-Lothringenin , ranskaksi " Alsace-Lorraine " , yli 300 vuotta vaikuttaneen De Dietrich -suvun teollisuustoimintaan .
Vuonna 1896 yhtiön silloinen johtaja , paroni Adrien de Turckheim päätti laajentaa yhtiön tuotantoa rautatiekaluston valmistuksesta maantieajoneuvojen tuotantoon , hankkimalla Amédée Bolléen valmistuslisenssin .
" De Dietrich " -nimisten autojen valmistus Lorrainen Lunévillessa aloitettiin vuonna 1897 .
Aluksi tuotevalikoima oli samanlainen De Dietrichin Niederbronnissa ( Niederbronn-les-Bains ( saksaksi : Bad Niederbronn ) ) sijainneen tehtaan kanssa .
Niederbronn sijaitsi tuolloin Saksan puolella rajaa .
Ajoneuvojen valmistus De Dietrich -nimellä päättyi vuonna 1905 ja niiden valmistusta Lorraine-Dietrich-nimisinä jatkoi " Société Lorraine des Anciens Établissements De Dietrich et Cie " -niminen yhtiö.
Mylorraine.fr - Lorraine de course : les voitures " Lorraine-Dietrich "
Ensimmäinen tuotantomalli oli Amédée Bollée -lisenssillä valmistettu kaksisylinterinen , iskutilavuudeltaan joko 2300 cm³ tai 3000 cm³ malli .
Näitä valmistui vuoden 1898 aikana 72 kappaletta ja vuonna 1900 107 kappaletta .
Näillä autoilla osallistuttiin myös vuoden 1901 Pariisi–Berliini-kilpailuun , mutta ne eivät olleet kovin kilpailukykyisiä .
Myöhemmin yhtiö valmisti autoja marseillelaisen Turcat-Méryn lisenssillä .
Näissä malleissa kaksi- tai nelisylinterinen moottori oli asennettu auton etuosaan ja voimansiirto taka-akselille oli ketjuvälitteinen .
Vuonna 1902 yhtiö valmisti 253 ajoneuvoa .
Vuonna 1903 mallitarjontaan kuului nelisylinterisiä malleja 3000 cm³:n , 4100 cm³:n tai 5400 cm³:n iskutilavuuksisilla moottoreilla .
