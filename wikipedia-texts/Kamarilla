Kamarilla
Kamarilla tarkoittaa monarkiassa hallitsijan ympärille syntynyttä vaikutusvaltaista hovipuoluetta , joka pyrkii vaikuttamaan hallitsijan päätöksentekoon muodollisesti vastuussa olevien ministerien selän takana .
Nimitys tulee espanjan sanasta " camarilla " , ’ pieni kamari ’ .
Termiä käytettiin alkujaan restauraatioajan Espanjassa , jossa itsevaltiutta kannattanut klikki onnistui taivuttelemaan kuningas Ferdinand VII:n rikkomaan valtiosääntöä.
Kaarina Turtia : " Sivistyssanat " , s. 445 .
Otava , Helsinki 2001 .
