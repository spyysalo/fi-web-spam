Íñigo Ruiz de Galarreta
Íñigo Ruiz de Galarreta Etxeberria ( s. 6. elokuuta 1993 San Sebastián , Guipúzcoan maakunta ) on espanjalainen jalkapalloilija .
Hän edustaa Espanjan korkeimmalla sarjatasolla Primera Divisiónissa pelaavaa Athletic Bilbaota ja on pelipaikaltaan keskikenttäpelaaja .
Ruiz de Galarreta liittyi Athleticin junioreihin vuonna 2003 .
Hän saavutti seuran alle 19-vuotiaiden joukkueen kanssa nuorten Copa del Reyn mestaruuden keväällä 2010 .
Kaudeksi 2011–2012 Ruiz de Galarreta nostettiin seuran Segunda División B:ssä pelanneeseen reservijoukkueeseen Athletic B:hen , mitä ennen hän ehti pelata vuoden 2010 lopulla yhden Tercera Divisiónin ottelun Athleticin sisarseurassa Basconiassa .
Athleticin edustusjoukkueessa Ruiz de Galarreta debytoi 14. joulukuuta 2011 Eurooppa-liigan ottelussa Paris Saint-Germainia vastaan .
Kaudeksi 2013–2014 hänet lainattiin Segunda Divisiónin Mirandésiin .
