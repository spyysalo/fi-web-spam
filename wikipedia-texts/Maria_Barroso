Maria Barroso
Maria de Jesus Simões Barroso Soares ( 2. toukokuuta 1925 Fuseta – 7. heinäkuuta 2015 Lissabon ) oli portugalilainen näyttelijä , joka oli vuodesta 1949 poliitikko Mário Soaresin ( presidenttinä 1986–1996 ) aviopuoliso .
Hän oli mukana perustamassa Sosialistipuoluetta .
Barroso syntyi Fusetassa , opiskeli Lissabonissa ja työskenteli näyttelijänä Teatro Nacional D. Maria II:ssa .
Hän teki lisäksi esiintymisiä useammissa Manoel de Oliveiran elokuvissa .
Barroso tuli vanhemmallakin iällään tunnetuksi aktivismillaan .
Hänet nimitettiin joulukuussa 1997 Aveiron yliopiston kunniatohtoriksi .
Barroso kuoli 7. heinäkuuta 2015 lissabonilaisessa sairaalassa , jonne hän oli joutunut kaaduttuaan kotonaan kesäkuussa .
