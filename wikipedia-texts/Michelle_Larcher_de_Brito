Michelle Larcher de Brito
Michelle Larcher de Brito ( s. 29. tammikuuta 1993 Lissabon ) on portugalilainen tennispelaaja .
Parhaimmillaan hän on ollut kaksinpelissä WTA-listan sijalla 76 heinäkuussa 2009 .
Hän on voittanut urallaan kolme ITF-turnausta kaksinpelissä .
Hänet valittiin vuonna 2009 Portugalin vuoden naisurheilijaksi .
Ammattilaiseksi vuonna 2007 siirtynyt Larcher de Brito pelasi ensimmäisen kerran WTA-turnauksen pääsarjassa maaliskuussa 2007 Miami Mastersissa , jossa hän voitti ensimmäisellä kierroksella maailmanlistan sijalla 43 olleen Meghann Shaughnessyn .
Turnaukseen villillä kortilla päässyt Larcher de Brito hävisi toisella kierroksella Daniela Hantuchoválle .
Syyskuussa hän pääsi välieriin Albuquerquen sekä San Luis Potosín ITF-turnauksissa .
Vuonna 2008 hän pääsi toiselle kierrokselle Memphisin WTA-turnauksessa voitettuaan Stéphanie Cohen-Aloron .
Toisella kierroksella hän hävisi Caroline Wozniackille .
Maaliskuussa Larcher de Brito selviytyi kolmannelle kierrokselle Miami Mastersissa voitettuaan Jekaterina Makarovan ja maailmanlistan sijalla 16 olleen Agnieszka Radwańskan .
Kolmannella kierroksella hän hävisi Shahar Pe'erille .
Heinäkuussa hän pääsi Stanfordin WTA-turnauksessa toiselle kierrokselle voitettuaan Gisela Dulkon .
Toisella kierroksella hän hävisi maailmanlistan viitoselle , Serena Williamsille luvuin 6–4 , 3–6 , 2–6 .
Heinäkuun lopulla pelatussa Canada Mastersissa Larcher de Brito voitti toisella kierroksella Flavia Pennettan , mutta hävisi kolmannella kierroksella Svetlana Kuznetsovalle kolmieräisen ottelun .
Taškentin WTA-turnauksessa hän pääsi ensimmäisen kerran WTA-turnauksen puolivälieriin , jossa hän hävisi Sorana Cîrstealle .
Vuonna 2009 Larcher de Brito pelasi ensimmäisen kerran Grand Slam -turnauksen pääsarjassa Ranskan avoimissa .
Karsintojen kautta turnaukseen päässyt Larcher de Brito voitti ensimmäisellä kierroksella Melanie Southin ja toisella kierroksella Zheng Jien .
Kolmannella kierroksella hän hävisi Aravane Rezaïlle .
Wimbledonissa hän voitti ensimmäisellä kierroksella Klára Zakopalován , kunnes hävisi toisella kierroksella Francesca Schiavonelle .
Yhdysvaltain avoimissa Larcher de Brito voitti Mathilde Johanssonin , mutta hävisi toisella kierroksella Li Nalle .
Vuonna 2010 Larcher de Brito pääsi kolmannelle kierrokselle Birminghamin WTA-turnauksessa .
Wimbledonissa hän hävisi avauskierroksella maailmanlistan ykköselle , Serena Williamsille , ja Yhdysvaltain avointen ensimmäisellä kierroksella Sania Mirzalle .
Vuonna 2011 hän saavutti ensimmäisen ITF-turnausvoittonsa Rancho Santa Fessä , jossa hän voitti loppuottelussa Madison Brenglen .
Huhtikuussa hän pääsi loppuotteluun Charlottesvillen ITF-turnauksessa .
