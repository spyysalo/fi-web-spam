Oscar de la Renta
Oscar de la Renta ( 22. heinäkuuta 1932 Santo Domingo – 20. lokakuuta 2014 Kent , Connecticut , Yhdysvallat ) oli dominikaanilainen muotisuunnittelija .
Häntä pidettiin yhtenä aikansa vaikutusvaltaisimmista muodin luojista .
De la Renta syntyi Dominikaanisessa tasavallassa .
Hänen äitinsä oli dominikaanilainen , mutta isä puertoricolainen .
18-vuotiaana hän muutti Espanjaan , jossa opiskeli maalausta Madridin San Fernandon akatemiassa .
Hän kuitenkin nopeasti vaihtoi suuntansa maalauksesta muotiin , ja toimikin pian harjoittelijana muutamissa Espanjan huippumuotitaloissa .
Myöhemmin hän otti oppia lukuisten suunnittelijoiden suojattina ja avustajana Pariisissa sekä New Yorkissa .
Vuonna 1965 de la Renta alkoi työskennellä yhdysvaltalaisessa muotiyrityksessä nimeltä Jane Derby Ltd .
Hänen suunnittelemansa vaatteet kantoivat nimeä " Oscar de la Renta for Jane Derby " .
Kun Jane Derby vuonna 1969 kuoli , de la Renta otti yrityksen hallintaansa ja nimesi sen uudelleen Oscar de la Rentaksi .
De la Renta oli naimisissa kahdesti .
Hänellä oli myös adoptoitu poika , Moisa de la Renta .
