Elmer Lahti
Elmer Lahti ( 20. heinäkuuta 1913 Tampere – elokuu 1976 ) oli suomalainen elokuvaleikkaaja .
Lahti toimi Armas Vallasvuon ohella Suomen Filmiteollisuuden toisena vakioleikkaajana .
Uransa aikana Lahti leikkasi viitisenkymmentä elokuvaa .
Hänen tunnetuimpia töitään ovat muun muassa useimmat Armand Lohikosken Pekka Puupää -elokuvista sekä Aarne Tarkaksen Villi Pohjola -elokuvasarja .
Lahden ainoa Suomen Filmiteollisuuden ulkopuolella leikkaama elokuva oli Tommi Rinteen tuottama " Villin Pohjolan salattu laakso " ( 1963 ) .
Suomen Filmiteollisuuden lopetettua näytelmäelokuvien teon Lahti siirtyi leikkaajaksi television puolelle .
